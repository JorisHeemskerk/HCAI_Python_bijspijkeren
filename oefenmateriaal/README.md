# 1. Oefenmateriaal
Hieronder een overzicht van verschillende resources die jullie kunnen gebruiken om jullie Python kennis te verversen of op te doen.

## 1.1. MIT cursus "Introduction To Computer Science And Programming In Python"
- [Video colleges](https://ocw.mit.edu/courses/6-0001-introduction-to-computer-science-and-programming-in-python-fall-2016/video_galleries/lecture-videos/)
- [Slides & code](https://ocw.mit.edu/courses/6-0001-introduction-to-computer-science-and-programming-in-python-fall-2016/pages/lecture-slides-code/)
- [Vragen die in de les gesteld zijn, met antwoorden](https://ocw.mit.edu/courses/6-0001-introduction-to-computer-science-and-programming-in-python-fall-2016/pages/in-class-questions-and-video-solutions/)
- [opdrachten/oefeningen](https://ocw.mit.edu/courses/6-0001-introduction-to-computer-science-and-programming-in-python-fall-2016/pages/assignments/)

Tot en met lecture 5 is de basis, dit moet je sowieso beheersen. Verder is 'dictionaries' uit lecture 6 interessant. Maak ook vooral de opdrachten om te oefenen!

## 1.2. Gratis boek: Python Data Science Handbook
- [Gratis pdf van het boek](https://jakevdp.github.io/PythonDataScienceHandbook/)

Dit boek gaat voornamelijk over de bekende Python packages Numpy, Pandas en Matplotlib. Deze packages ga je waarschijnlijk tegen komen en het is handig om hier goed grip op te hebben.

## 1.3. Gratis boek: Automate the Boring Stuff with Python
- [Gratis pdf van het boek](https://automatetheboringstuff.com/)

Lees vooral niet het hele boek, maar hoofdstukken 1 t/m 6, en hoofdstuk 9 geven een goede basis.

Aan het einde van elk hoofdstuk staan een aantal oefenopdrachten! Het is mij niet bekend of de antwoorden ergens te vinden zijn, maar je kan altijd bij mij langs om je uitwerkingen te laten controleren!

**NOTE**
> DIt boek geeft een heel goed overzicht van de Python kennis die eigenlijk verwacht wordt bij aanvang van de HCAI Master. Op het moment dat je de vaardigheden ind eze hoofdstukken beheerst heb je het niveau om de master goed en zonder vertraging te kunnen volgen.

## 1.4. Datacamp
- [link naar de website](https://app.datacamp.com/)

Helaas moet je voor Datacamp betalen, maar het staat vol met specifieke cursussen waar je aan de hand mee wordt genomen door verschillende concepten aan de hand van uitleg en oefeningen.

---

# 2. Handige websites voor specifieke python oplossingen
Hieronder een overzicht van websites waar ik zelf vaak heen ga als ik even wil weten hoe ik iets moet doen in python. Zoals een file inladen of een functie maken.

## 2.1. Geeksforgeeks
- [link naar de website](https://www.geeksforgeeks.org/)
- [Specifieke python tutorials van geeksforgeeks](https://www.geeksforgeeks.org/python/python-programming-language-tutorial/)

Zelf gebruik ik geeks for geeks als ik bijvoorbeeld google naar `how to open txt file python`, als geeksforgeeks dan tussen de lijst staat pak ik die. Hier een [voorbeeld](https://www.geeksforgeeks.org/python/reading-writing-text-files-python/)

## 2.2. W3schools
- [link naar de website](https://www.w3schools.com/)
- [specifieke python tutorials van w3schools](https://www.w3schools.com/python/python_intro.asp)

W3schools is vaak nog net iets meer gericht op beginnende python programmeurs. Hier ging ik vooral veel heen toen ik zelf python nog aan het leren was. Ze helpen ook enorm als je nog niet echt weet naar wat je zoekt.

## 2.3. Stack overflow
Dit is meer een soort forum waar mensen vragen stellen over specifieke problemen of bugs waar ze tegenaan lopen. Hier kan je beter heen gaan als je zelf ook tegen iets aanloopt. De kans is kleiner dat je hier iets uitgelegd krijgt op je niveau, het is meer waarschijnlijk dat je hier even snel een oplossing voor een bug vandaan jat en weer doorgaat.

## 2.4. Reddit
Net als stack overflow, is dit alleen voor specifieke problemen, alleen zijn de 'echte' programmeurs vaak eerder te vinden op stack overflow dan op reddit, wat het advies vaak minder goed maakt. Verder is het wel heel makkelijk om afgeleid te raken als je op reddit gaat browsen ;p.

## 2.5. ChatGPT
ChatGPT en andere taalmodellen zijn uiteraard super geschikt om je advies te geven of om specifieke python opgaven voor je uit te voeren. Mijn advies zou echter zijn om hier heel voorzichtig me eom te gaan. Het is zo ontzettend makkelijk om werk over te laten nemen en zelf niet meer na te hoeven denken dat je soms zelfs met de beste intenties je leermomenten mist en uit de weg gaat.

Ik raad je aan om ChatGPT pas te gebruiken op het moment dat je al minstens twee bronnen op internet hebt geprobeerd. Als je dan niet wijzer bent geworden dan is het waarschijnlijk te ingewikkeld en kan je wel hulp gebruiken. 

Toch, zelfs als je ChatGPT gebruikt, raad ik je aan om altijd op te letten met **hoe** je het gebruikt. Je kan direct de antwoorden copy-pasten, maar wat heb je daar van geleerd? Je wil in principe dat je het zelf gaat begrijpen. probeer daarom ook echt te snappen wat er staat, en vraag vooral om verduidelijking als je het niet begrijpt! Daar zijn die taalmodellen erg goed in.
